<rss version="2.0">
    <channel>
        <Garchig>Ikon</Garchig>
        <item>
            <title>Италийн алдартай волейболын тамирчин залуу өөрийгөө Бразилийн загвар өмсөгчтэй болзож байна гэж бодон 700,000 еврог түүнд зарцуулжээ. Гэтэл үнэн хэрэгтээ…</title>
            <zurag>medee1.jpg</zurag>
            <description>
                Амьдрал гэж хатуу. 2009 онд Италийн багт алтан медаль авчирсан 42 настай Роберто Каццанига (волейболын од)–д амьдрал үнэхээр хатуурхжээ. Тэр олон жилийн турш өөрийгөө бразилийн үзэсгэлэнтэй загвар өмсөгч Майятай үерхэж байгаа л гэж бодож байж, энэ хугацаанд тэдний харилцаа жинхэнэ хайр болон өргөжиж бүр сүй тавьсан байжээ.
                Тэр Майяад хамаг мөнгөө зарцуулдаг, түүнд үнэтэй бэлэг сэлт бэлэглэдэг байв. Тэр ч бүү хэл түүнд машин хүртэл бэлэглэсэн гэдэг. Гэхдээ бүсгүйн эмчилгээнд хамгийн их мөнгө зарцуулагджээ – тэр зүрхний хүнд өвчтэй тул тодорхой цаг хугацаанд маш өндөр өртөгтэй хагалгаа хийлгэх шаардлагатай. Робертогоос өөр хүн байсан бол бүсгүйг хаяж, тэднийг танилцуулсан найзтайгаа муудалцах л байсан биз. Харин Робертоо бүсгүйд ухаангүй дурласан байжээ хэмээн Mirror-д бичсэн байна.
                Эцэстээ уг явдал ил болжээ, гэхдээ Роберто түүнд үнэхээр дурласан нь хэцүү. Бразилийн ямар ч Майя гэж байхгүй, энэ бүгдийг Италийн Сардинад амьдардаг Валерия гэх бүсгүй бужигнуулж байжээ. Робертог Майятай танилцуулсан Мануэлэ нь өөрөө xууран мэxлэгч, тэд хамтран гэмт xэргийн төлөвлөгөө зохиосон байв. Харин “Майя”–гийн гэрэл зургийг бразилийн алдартай загвар өмсөгч, Victoria’s Secret-ийн “сахиусан тэнгэр” Алессандра Амбросио-гийн инстаграм хуудаснаас авч ашиглаж байжээ. Роберто нийт дүнгээр огт байхгүй хайр дурлалдаа 709 мянган евро зарцуулснаас гадна өр зээлтэй хоцорч үлджээ.
            </description>
        </item>
        <item>
            <title>Омикрон хувилбартай холбоотой эндэгдэл одоогоор бүртгэгдээгүй байгааг ДЭМБ мэдээлжээ</title>
            <zurag>medee3.jpg</zurag>
            <description>
                Өмнөд Африкийн Бүгд Найрамдах Улсад (ӨАБНУ) анх илэрсэн коронавирусийн Омикрон хувилбар өнөөдрийн байдлаар дэлхийн 38 улсад тархаад байна.
Хамгийн сүүлд АНУ, Австрали улсуудад дотоодод дамжсан халдварын тохиолдлууд анх удаа бүртгэгджээ. ӨАБНУ-д сүүлийн хагас сарын хугацаанд коронавирусийн өвчлөл огцом нэмэгдэж, халдварын нийт тохиолдол 3 саяыг давсан нь Омикрон хувилбарын тархалттай холбоотой гэж үзэж байна.
Баасан гарагт болсон Дэлхийн Эрүүл Мэндийн Байгууллагын (ДЭМБ) долоо хоног тутмын хурлын үеэр Омикронтой холбоотой эндэгдэл одоогоор дэлхийн аль ч улсад бүртгэгдээгүй байгааг тус байгууллагын төлөөлөгч мэдээлжээ.
Гэхдээ шинэ хувилбарын хор хөнөөлийг тодорхой болгоход хугацаа шаардлагатай байгааг анхааруулсан байна.
“Хүн бүрийн сонсохыг хүсэж байгаа асуултуудын хариуг бид удахгүй мэдэх болно” гэж ДЭМБ-ын шуурхай тусламж хариуцсан захирал Майкл Райан хэлжээ.
            </description>

        </item>
        <item>
            <title>"Есдүгээр ангийн хүүхэд нэгийгээ зодож бичлэг хийсэн хэргийг цагдаагийн байгууллага шалгаж байна"</title>
            <zurag>medee2.jpg</zurag>
            <description>
                Ерөнхий боловсролын сургуулийн үе тэнгийн хүүхэд нэгийгээ зодож, бичлэг хийсэн хэрэг гарчээ. Энэ талаар цагдаагийн байгууллагаас мэдээлсэн байна.
"Арванхоёрдугаар сарын 3-ны орой БЗД-ийн нутаг дэвсгэрт байрлах ерөнхий боловсролын дугаар сургуулийн 00-ийн өрөөнд есдүгээр ангийн сурагчийг тус сургуулийн есдүгээр ангийн сурагч зодож, ангийн хүүхэд нь бичлэг хийсэн байна.
БЗД-ийн цагдаагийн газраас сургуулийн удирдлагад мэдэгдэж, материалжуулан шалгалтын ажиллагааг явуулж байгаа" тухай ЦЕГ-ын Хэвлэл мэдээллийн төвийн дарга, цагдаагийн дэд хурандаа Б.Баатархүү мэдээлжээ.
            </description>
        </item>
        <item>
            <title>"Энэ сард ихэнх нутгаар дулаан байх бол нэгдүгээр сард нутгийн баруун болон зүүн өмнөд хэсгээр ахиу тунадастай"</title>
            <zurag>medee4.jpg</zurag>
            <description>
                Арванхоёрдугаар сарын агаарын температурын олон жилийн дундаж нь Алтай, Хангай, Хөвсгөл, Хэнтийн уулархаг нутгуудаар -24…-32°C, Алтайн өвөр говь болон говийн аймгуудын өмнөд хэсгээр  -8…-16°C, бусад нутгаар -16…-24°C хүйтэн байдаг. Энэ жилийн арванхоёрдугаар сард Баян-Өлгийн ихэнх, Ховд, Говь-Алтай, Баянхонгорын өмнөд, Дорнодын зүүн хэсгээр олон жилийн дунджийн орчим, бусад нутгаар дунджаас дулаан байх нь. 
Энэ сард орох нийлбэр хур тунадас Хангай, Хөвсгөл, Хэнтийн уулархаг нутгууд болон Дорнодын тал нутгаар 2-6 мм, бусад нутгаар 0 -2 мм цас ордог бол энэ жилийн арванхоёрдугаар сарын төлөвөөр Баян-Өлгий, Сэлэнгийн ихэнх нутаг, Ховд, Говь-Алтайн өмнөд, Увсын зүүн, Хөвсгөлийн баруун, Завханы хойд, Булган, Төв, Хэнтийн хойд хэсгээр дунджийн орчим, бусад нутгаар дунджаас бага байх төлөвтэй байна. 
            </description>

        </item>
    </channel>
</rss>